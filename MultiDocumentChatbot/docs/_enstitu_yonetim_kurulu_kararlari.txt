AKSARAY ÜNİVERSİTESİ SOSYAL BİLİMLER ENSTİTÜSÜ ENSTİTÜ YÖNETİM KURULU KARARI

Enstitü Toplantı Salonunda Yapılacak Sınavlarla İlgili Enstitü Yönetim Kurulu Kararı
Karar No:2015/48
Enstitümüz Doktora ve Tezli Yüksek Lisans programlarında yapılmakta olan Tez İzleme Komitesi (TİK) ara rapor değerlendirmesi haricindeki Yeterlilik Sınavı, Tez Öneri Savunması ve Tez SAvunma Sınavlarının koordineli ve sağlıklı bir şekilde yapılabilmesi için sınavların Enstitü toplantı salonunda yapılmasının uygun olduğuna ve Anabilim Dallarının bilgilendirilmesine oybirlğiyle karar verilmiştir.

Öğretim Üyelerinin ders Telafi Dilekçelerini Ne Zaman Vereceklerine Dair Enstitü Yönetim Kurulu Kararı
Karar No:2013/15-2
Öğretim elemanlarının geçici görev, sevk, rapor ve izinli olmaları gibi nedenlerle haftalık ders programında belirtilen gün, yer ve saatte yapamadığı derslere ilişkin telafi başvurularının, derslerin aksamaması ve öğretim elemanlarının mağduriyet yaşamaması için, öğretim elemanı göreve çıkmadan (ani gelişen durumlar dışında) en az 10 gün öncesinde ilgili Anabilim Dalı Başkanlığına yazılı olarak bildirilmesine ve alınan kararın 15 Mayıs 2013 tarihinden itibaren uygulanmasına oy birliğiyle karar verilmiştir.

Tezlerde Kullanılacak Anket ve Ölçek Çalışmalarına Etik Kurul Onayı Alınmasına Dair Enstitü Yönetim Kurulu Kararı
Karar No:2017/09-32
Enstitümüz yüksek lisans ve doktora programlarında hazırlanacak olan tezlerde yapılacak anket veya ölçek çalışması için etik kurul onayı alınması konusu görüşüldü.
Üniversitemiz İnsan Araştırmaları Etik Kurulu Yönergesi' nin 9. ve 13.maddesi gereğince anket veya ölçek çalışması yapılacak olan yüksek lisans ve doktora tezlerinde etik kurul onayının alınmış olmasına onaysız tezlerin reddine katılanların oy birliğiyle kabulüne karar verilmiştir.

Doktora Öğrencilerinin 1. TİK Ara Raporunun En Erken Ne Zaman Verecekleri İle İlgili Enstitü Yönetim Kurulu Kararı
Karar No:2016/58-20
Enstitümüz Doktora öğrencilerinin tez önerisi veya değişikliğinden sonra 1. TİK ara raporu için komitenin toplanması konusu görüşüldü.
Doktora tez önerisi veya değişikliği Enstitü Yönetim Kurulu tarafından kabul edilen öğrencilerin 1. TİK ara raporunu en az 6 ay sonra vermelerine oy birliğiyle karar verilmiştir.

2018-2019 Bahar Yarıyılında Azami Süresi Dolan Tezli Yüksek Lisans Öğrencilerinin Tez Savunma Sınavına En Son Girecekleri Tarih ile İlgili Karar
Karar No:2019/06-94
Enstitümüz Lisansüstü Programlara kayıtlı olan ve 2018-2019 Eğitim-Öğretim Bahar Yarıyılı sonu itibariyle azami öğrenim süresini tamamlayacak olan tezli yüksek lisans programı öğrencilerinin tez savunma sınavı tarihlerinin belirlenmesi konusu görüşüldü. 
Enstitümüz Lisansüstü Programlara kayıtlı olan ve 2018-2019 Eğitim-Öğretim Bahar Yarıyılı sonu itibariyle azami öğrenim süresini tamamlayacak olan tezli yüksek lisans programı öğrencilerinin tez savunma sınavlarını 15 Haziran 2019 tarihine kadar yapmış olmalarına ve öğrenci mağduriyetleri yaşanmaması açısından danışman ve öğrencilerin bilgilendirilerek tez savunma sınav tarihleri ile ilgili uyarılmasına ve tez önerisi vermeyen öğrencilerin ivedilikle bilgilendirilerek tez önerilerini vermelerinin sağlanmasına katılanların oy birliğiyle karar verilmiştir.

Temel İslam Bilimleri Arapça Tezli Yüksek Lisans Tezlerinin Hazırlanması Hakkında
Karar No:2019/29-28 
Enstitümüz Temel İslam Bilimleri Anabilim Dalı Arapça tezli yüksek lisans programında hazırlanan tezlerde Türkçe özet ve genişletilmiş özet konusu görüşüldü. 
Enstitümüz Temel İslam Bilimleri Anabilim Dalı Arapça tezli yüksek lisans programında hazırlanan tezlerde özet kısmının 3 dilde (Türkçe, İngilizce ve Arapça) ve en az 750 kelimeden oluşacak şekilde genişletilmiş özetin de teze eklenmesine ve bu tarihten sonraki hazırlanan tezlerde geçerli olmak üzere kabulüne katılanların oy birliğiyle karar verilmiştir.

Seminer Dersi Sunumlarında  Uyulacak Kurallara İlişkin Enstitü Kurulu Kararı
Karar No:2021/06-4
Enstitümüz lisansüstü programlarına kayıtlı öğrencilerin seminer dersi sunumu için aşağıda belirtilen kuralların 2021-2022 Güz Yarılından itibaren uygulanmasına katılanların oy birliği ile karar verilmiştir. 
• Tezli yüksek lisans ve doktora programlarında, seminer dersine kayıtlı öğrenciler için seminer konusunun danışman tarafından sekizinci haftaya kadar belirlenir. 
• Seminer sunumlarının, öğrencinin talebi üzerine (seminer başvuru formu ve intihal raporunun danışman onaylı ilk sayfası), danışmanın uygun görüşü ve anabilim dalı başkanlığının onayı ile final haftası içerisinde yapılır, başarısız olan öğrenciler için de bütünleme haftasında tekrar sunum yapabilme imkanı sağlanır. 
• Seminer sunumlarının, anabilim dalı başkanlığının bulunduğu fakülte binasında, izleyiciye açık bir şekilde gerçekleştirilir. 
• Seminer sunumuna başvuran öğrenciler için anabilim dalı başkanlıklarınca bir takvim oluşturularak, öğretim elemanları ve öğrencilere duyurulur. 
• Seminer sunumu sonunda, öğrenci tarafından, seminer ödevinin enstitümüz lisansüstü tez yazım kılavuzuna uygun bir şekilde hazırlanması sağlandıktan sonra (Word ve POF formatlannda) danışman tarafından alınacak orijinallik raporu ile birlikte bir CD'ye yüklenir. 
• Seminer sunumu sonunda danışman, seminer ödevinin orijinallik raporunun ilk sayfasını (orijinallik oranı sınırı olmaksızın) ve doldurmuş olduğu danışman seminer değerlendirme formunu anabilim dalı başkanlığı aracılığıyla enstitüye ulaştırır. 
• CD, danışman ya da öğrenci tarafından enstitüye teslim edilir. 
• "Danışman Seminer Değerlendirme Formu" ve "Seminer Katılımcı Formu" anabilim dalı başkanlığı tarafından EBYS aracılığıyla enstitüye gönderilir.

Doktora Tez Savunma Sınavına Girebilmesi İçin Ek Olarak Bilimsel Yayın Ölçütü Getirilmesine İlişkin Enstitü Kurulu Kararı
Karar No:2018/03-4 
Üniversitemiz Lisansüstü Eğitim-Öğretim Sınav Yönetmeliği’nin 51.maddesinin 8.fıkrasına istinaden “Öğrencinin doktora tez savunma sınavına girebilmesi için Enstitü Kurulu, ek olarak bilimsel bir yayın ölçütü getirebilir.” maddesi görüşüldü. 
Lisansüstü Eğitim-Öğretim Sınav Yönetmeliğinin ilgili maddesi gereğince 2017-2018 eğitim-öğretim yılı bahar yarıyılından itibaren yeterlik sınavından başarılı olan öğrencilerden, danışmanıyla birlikte hazırlayacağı en az bir adet bilimsel makalesinin; hakemli bir dergide yayımlanmış/yayıma kabul edilmiş olması (DOI numarası veya dergi editörlüğünden kabul yazısı almış olmak) şartlarından birinin yerine getirilmesinin, öğrencinin doktora tez savunma sınavına girebilmesi için ön şart olarak aranmasına katılanların oy birliği ile karar verilmiştir.

Tezsiz Yüksek Lisans Programlarında Öğretim Üyelerinin Bir Dönemde Açabilecekleri Ders Sayısı İle İlgili Enstitü Yönetim Kurulu Kararı
Karar No:2015/34-15
Enstitümüz Tezsiz Yüksek Lisans Programlarında her dönemde 1 öğretim üyesinin kaç ders açabileceği konusu görüşüldü. Enstitümüz Tezsiz Yüksek Lisans Programlarında 1 dönemde 1 öğretim üyesinin 1 ders açmasına ve bu kararın 2015-2016 Eğitim-Öğretim Güz Yarıyılından itibaren uygulanmasına oy birliğiyle karar verilmiştir.