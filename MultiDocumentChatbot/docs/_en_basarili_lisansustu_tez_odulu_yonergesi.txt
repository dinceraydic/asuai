T.C. AKSARAY ÜNİVERSİTESİ SOSYAL BİLİMLER ENSTİTÜSÜ EN BAŞARILI LİSANSÜSTÜ TEZ ÖDÜLÜ YÖNERGESİ 
Amaç 
Madde 1- Bu yönerge, Aksaray Üniversitesi Sosyal Bilimler Enstitüsü bünyesinde hazırlanacak olan lisansüstü tezlerin akademik, teknolojik ve sosyo-kültürel katkılarını arttırmak, lisansüstü öğrencilerine kalite bilincini kazandırmak, bilimsel araştırma sürecinde sürekli verimliliği arttırmak, rekabet ortamı oluşturmak, araştırmaların kalitesini ulusal ve uluslararası en saygın üniversitelerin seviyesinde tutmak için en başarılı lisansüstü tezlere verilecek ödüllerin başvuru ve değerlendirme süreçlerini belirlemek için hazırlanmıştır. 
Kapsam 
Madde 2- Bu yönerge, Aksaray Üniversitesi Sosyal Bilimler Enstitüsü bünyesinde ilgili dönem içerisinde hazırlanan Yüksek Lisans ve Doktora tezlerinin ödüle başvuru, başvuru değerlendirme ve başarılı olanların ödüllendirilmesi süreçlerine ilişkin yöntem ve esasları kapsar. 
Ödüller 
Madde 3- a) En Başarılı Yüksek Lisans ve Doktora Tez Ödülleri Sosyal Bilimler Enstitüsünün ilgili Ana Bilim Dalları arasından seçilir. 
b) Ödüller, “Eğitim Bilimleri”, “Filoloji”, “İlahiyat”, “Sosyal Beşeri ve İdari Bilimler” Temel Alanları ile lisansüstü düzeyde eğitim-öğretime başlayacak anabilim/bilim dallarının dahil olduğu diğer temel alanlara yönelik olarak verilir. “En Başarılı Yüksek Lisans Tez Ödülü” ve “En Başarılı Doktora Tez Ödülü” her bir temel alana yönelik olarak verilir. 
c) Enstitü bünyesinde bulunan Spor Bilimleri ile ilgili anabilim/bilim dallarına ait başvurular, Eğitim Bilimleri Temel Alanı başlığı altında değerlendirilir. 
d) Başvurusu sayısının düşük olması durumda verilen ödüller Enstitü Yönetim Kurulu Kararına istinaden ortak bir başlık altında değerlendirilebilir. 
Ödül Miktarları 
Madde 4- Ödül olarak, Enstitü Yönetim Kurulunun belirleyeceği hediye ve/veya plaket verilir. Ödül, tezi hazırlayan öğrenci ve birinci danışmana verilir. Başvuru Süreci Madde 5- Ödül başvuruları her yıl Enstitü Yönetim Kurulunca belirlenen tarihlerde alınır. Başvuru süreci, Aksaray Üniversitesi web sayfasından ilan edilir. Başvuru Şartları 
Madde 6- En başarılı tez ödüllerine müracaat etmek için öğrencinin bir önceki takvim yılı (1 Ocak – 31 Aralık) içerisinde mezun olması gerekir. Başvuruların Değerlendirilmesi 
Madde 7- Enstitü Yönetim Kurulunda belirlenen takvim doğrultusunda yapılan başvurular, Enstitü Yönetim Kurulu tarafından belirlenen Alt Komisyonlar tarafından değerlendirilir. Temel Alanlara bağlı olarak birden fazla alt komisyon kurulabilir. Başvuru sırasında alınan başvuru formu (EK-1), başvuru gerekçe raporu, bütün çıktı listesinin puanlandığı ön değerlendirme tablosu (EK-2) ve ilgili diğer belgeler alt komisyon tarafından incelenir ve Enstitü Yönetim Kurulu’na sunulur. Enstitü Yönetim Kurulu, o yıl için verilecek en başarılı tez ödülü alanları belirler ve onay için Üniversite Yönetim Kuruluna sunar. En başarılı tez ödülleri Üniversite Yönetim Kurulu kararı sonrasında kesinleşir. 
Değerlendirme Kriterleri Madde 
8- En başarılı tez ödül ödülleri, Alt Komisyonlar tarafından aşağıdaki temel ölçütler dikkate alınarak puanlanır ve sıralı liste haline getirilir. 
Değerlendirmede esas alınacak ölçütler şunlardır: 
a) Çalışılan konunun özgün değeri 
b) Çalışmanın metodolojisi 
c) Başvuru yapılan alana yaygın etkisi (bilimsel, sosyal, kültürel, teknik, metodolojik katkı) 
ç) Tezden üretilen yayınlar 
d) Tezin veya tezden üretilen yayınların aldığı ödüller 
e) Tez çalışması ile ilgili patentler/modeller 
f) Tezin dahil olduğu projeler 
g) Tezin basım ve sunuş kalitesi 
h) SSCI veya Emerging Sources Citation Index kapsamında yayınlanmış olan makalelerde, makalenin yayınlandığı derginin Thomson Reuters dergi atıf raporunda (Journal Citation Report – JCR) en son yayınlanan etki faktörü göz önünde bulundurulacaktır. 
ı)Tezden üretilen makalenin yayınlandığı dergi, herhangi bir ücret karşılığında makale basan bir dergi olmamalıdır. i) Değerlendirme neticesinde ödüle layık görülen tez bulunmaması halinde ödül verilmez. 
Gerekli Belgeler 
Madde 9- Başvuru dosyasında istenen belgeler; 
a) Eksiksiz doldurulmuş Başvuru Formu (Ek-1) 
b) Başvuru Gerekçe Raporu (12 punto, en çok 3 sayfa): gerekçe raporu sunulacaktır. 
Tezin özgün değeri hakkında bilgi:  Tezden elde edilen sonuçların faydaları (ekonomik, sosyal, kültürel yaygın etki ve diğer): 
c) Ön Değerlendirme Tablosu (Ek-2) 
d) En başarılı tez başvuru gerekçesi danışman ve öğrenci tarafından ayrı ayrı ifade edilip imzalanacaktır. 
e) Tez Savunma Tutanağı 
f) Tezin tescil edildiğine dair Enstitü Yönetim Kurulu kararı 
g) Tezden üretilen yayınların listesi
Listedeki yayın gruplaması; SSCI veya Emerging Sources Citation Index kapsamında yayınlanmış olan dergi yayınları, diğer uluslararası dergilerdeki yayınlar, ulusal hakemli dergilerdeki yayınlar, uluslararası konferans bildirileri, ulusal konferans bildirileri, patent, faydalı model vb. şeklinde sıralanmalıdır. 
Listede yer alan her bir yayının yazarları, yayının adı, yayınlandığı konferans/dergi adı, yayınlandığı yıl, varsa DOI, ORCID vb. numarası, dergi etki faktörü belirtilmelidir. 
ı) Tezden üretilmiş yayınların birer kopyası 
i) CD (başvuru dosyasında istenen tüm belge ve dokümanların elektronik ortamda kopyası, pdf formatında olmalıdır.) 
Ödül Töreni 
Madde 10- Ödül kazananlara ödülleri, Enstitü Yönetim Kurulu tarafından belirlenen tarihte verilir. 
Yürütme 
Madde 11- (1) Bu yönergede yer almayan hususlarda Enstitü Yönetim Kurulu tarafından belirlenen hükümler uygulanır. 
(2) Bu yönerge hükümlerini Aksaray Üniversitesi Rektörü yürütür.